
# Метасимволи и генериране на имена на файлове. Стартиране във фонов дял. 
## Метасимволи
WAT? - Метасимволите са символи със специално значение за shell. 

Метасимволи, с които сте се запознали до сега:

|Символ|Значение  |
|--|--|
| > | Пренасочване на изхода (пренаписва) |
| >> | Пренасочване на изхода (закача) |
| < | Пренасочване на входа |
| \| | Конвейер. Изхода на една команда става вход на друга |

## Генериране на имена на файлове с метасимволи

|Символ|Значение  |
|--|--|
| * | нула или повече символи |
| ? | точно един символ |
| [] | някой символ измежду тези в скобите |
| [^]| всичко друго освен това в скобите |

Примери:

- `а*` - всичко, което започва с а

- `??*` - всичко, което има поне два символа в името си

- `[a-c]*` - всичко, което започва с a,b или c

- `[afs]?` - всичко, което започва с a,f или s и съдържа точно 2 символа

- `[a-z][0-9].txt` - текстови файлове, съдържащи се точно от 2 символа - първият е буква, вторият е цифра 

## Escape-ване на метасимволи
Понякога не искате метасимволите да имат специално значение. Примерно ако ви се наложи да умножите нещо използвайки само `*` няма да се получи.

За да премахнем специалното значение на метасимволите поставяме `\` пред тях.  Примерно: `\?`, `\*`, `\>` ...

В стрингове не е нужно да използвате навсякъде `\` за да escape-нете метасимволите:

- Единичните кавички `' '` - защитават всички символи без \

- Двойните кавички `" "` - защитават всичко, без \, $ и `

## Стартиране на процес във фонов режим

Понякога като стартирате процес, терминала ви става "завладян" от него и не можете да продължите работата си с него, а като затворите терминала убивате процеса. Това налага използването на фонов режим за процес. 

За да стартирате процес във фонов режим просто пишете `&` в края на командата. 

Пример: `vim &` Когато изпълните vim без амперсант влизате в текстовия редактор vim. С амперсанта терминала ви остава свободен, като се изписва само pid-то на стартиралия процес. 

За да върнете процес, който сте изпратили във фонов режим ползвате `fg`. 

За да спрете процес във фонов режим използвате `kill` и pid на процеса.

### Други метасимволи (ще ги използваме следващия път)
|Символ|Значение  |
|--|--|
| \`cmd\` | Субституция на команда |
| $(cmd) | Субституция на команда |
| ; | Последователност от команди |
| \#| Коментар |
|$|достъпва стойността на променлива|


## Задачи: 
1. Създайте директория copied и преместете всички файлове от текущата директория, които са с поне 2 символа, като първия е а,h или f. След това изтрийте всички файлове в директорията copied.
2. Колко файла, започващи с буква a-c и завършващи с d-e имате в цялата файлова директория?
3. Проверете дали всички файлове с разширение txt и с поне един символ в текущата ви директория са само текстови файлове
