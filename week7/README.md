# Редактор vi. 
Редакторът Vi (съкращение от visual) е един от най-популярните текстови редактори в Linux света. Можете да го намерите в почти всички Linux дистрибуции, като той работи по един и същ начин на тях. 

## Стартиране

- `vi <нов_файл/съществуващ_файл>`- ако файлът съществува го отваря за редактиране, иначе може да създадете нов файл

- може да стартирате vi и без да му подавате име на файл и да пишете информация в редактора. Тук разликата е, че при записването трябва да укажете име на файла.

## Режим на работа
Vi има два режима на работа - команден режим (command mode) и въвеждащ режим (insert mode).

### Команден режим
При стартиране на Vi винаги влизате в този режим. Тук можете само да изпълнявате команди, чрез които да , движите курсора и да копирате, поставяте и изрязвате текст. 

### Въвеждащ режим 
За да влезете в него е нужно да натиснете клавиша "i". След влизането във въвеждащ режим вече можете да пишете и триете. 


## Команди на редактора vi

### Навигация (движение на курсора)
-   k - премества курсора нагоре (може да се използва стрелка нагоре)

-   j - премества курсора надолу (може да се използва стрелка надолу)

-   h - премества курсора наляво (може да се използва стрелка наляво)

-   l - премества курсора надясно (може да се използва стрелка надясно)
 
 - b - към първия символ на думата

- B - същото като **b**, но игнорира препинателните знаци

- е - към последния символ на дума

- w - към първия символ на следващата дума

- W - същото като **w**, но игнорира препинателните знаци

- 0 - към началото на текущия ред 

- ^ - към първият символ от текущия ред

- $ - към последния символ на текущия ред

- Enter - премества курсора на първия символ на следващия ред

- nG - премества курсора на n-тия ред. Само G премества курсора на последния ред


### Въвеждане на текст

Когато въведем тези команди влизаме в режим на въвеждане

- i - въвеждане на мястото на курсора

- a - въвеждане след мястото на курсора

- A - въвеждане в края на реда

- o - добавя нов, празен ред след текущия

- О - добавя нов, празен ред преди текущия

- ESC - прекратява въвеждащия режим

### Промяна на текст 
- r - заменя символа, на който се намира курсора

- R - заменя, колкото символи въведем

-  cw - променя думата от текущото положение на курсора до края на думата 

- c^ - променя думата от текущото положение на курсора до първия символ на реда

- c$ - променя думата от текущото положение на курсора до последния символ на реда

- cc - изменя целия ред, на който се намираме

- u - премахва последната промяма 

- U - премахва абсолютно всички промени 

### Изтриване на текст

- x - изтрива символа, на който се намира курсора

- dw - изтрива дума от позицията, на която се намира курсора до края

- d^ - изтрива всичко от позицията на курсора до първия символ на реда (включително)

- dd - изтрива редът, на който се намира курсора

- d$ - изтрива всичко от позицията на курсора до последния символ на реда (включително)

**Промяната и изтриването на текст може да се извърши върху няколко символа/думи/редове, като укажете число, примерно** 5dd, 5x,5c, d5w

### Koпиране и поставяне в текст

- yw - копира думата 

- yy - копира ред

- p - поставя копираните символи 

**Примери:** 

5yw (или y5w) - копира следващите 5 думи 

yy и 5p - копира текущия ред и го поставя 5 пъти 

### Преместване в текст

- dw + p - преместване на дума 

- dd + p преместване на ред


### Tърсене в текст
- /низ - търсене на низ надолу от текущия ред във файла

- ?низ - търсене на низ нагоре от текущия ред във файла

- n -  търсене на следващ резултат в същата посока

- N - търсене на следващ резултат в предишната посока

### Запис и изход от vi
![enter image description here](https://miro.medium.com/max/800/1*vhsWW0X4IZpq1B1bUA4awg.jpeg)

JK
\# insert mutafchyiski meme here 

- :w - записва промените във файла. Aко сме отворили редактора без да указваме име на файл трябва да го укажем тук.

- :q - излиза от редактора
 
 - :q! - излиза от редактора без да запише промените

- :wq - записване и изход 

- :e file - започва редактирането на нов файл 

- :е! file - започва редактирането на нов файл, без да се запазват промените по стария редактиран

- :r file - прочита файлът file и добавя съдържанието му след курсора
