
# Работа с файловата система в Linux
Но преди това ...
## Малко знания
**Операционна система** - основният софтуер, който управлява целия хардуер и друг софтуер на компютър.

**Команден интерпретатор (shell)** - Още наричан обвивка;  Осигурява връзката между потребителя и ядрото на операционната система

**Bash vs Shell** - Bourne Shell е оригиналния команден интерпретатор в UNIX. Bash е също команден интерператор, който е написан за да замести Bourne Shell. 

**Логическо включване и изключване** - преди да започнем работа, трябва да се "логнем" към сървъра, което става, като напишем нашето потребителско име и парола. Ако сме се логнали успешно системата извежда т.нар prompt ($ в UNIX) и можем да започнем работа. След като приключим работа можем да използваме `logout`
функцията, за да прекратим сесията ни. 

**Сигнатура на командите**
`cmd [-oпции] [аргументи]`
Като най-добрия ви приятел по ОС e `man` командата. Тя ви дава информация за всяка команда и нейните опции. 

`man cmd`

## Нека продължим 
Linux се характеризира с това, че в него "всичко е файл". Файловете се групират в директории, които могат също така да съдържат други поддиректории и така се сформира дървовидната файлова структура. 

![](http://newkis.fmi.uni-sofia.bg/~svi/os/ex/fs.gif)

Така изглежда част от файловата система, с която ние ще работим. (Вашите акаунти ще се намират в students директорията). 

Коренът на това дърво се нарича главна директория (root directory) и се бележи с наклонена черта. 

Първоначално като се логнем ние се намираме в нашата начална потребителска директория (в случая /home/students/student).

## Абсолютен vs релативен път 
**Aбсолютен път** - този път, който започва от коренната директория (/), т.е. ако искаме да изпишем абсолютния път до файл/директория трябва да започнем с / и да изпишем всички директории. през които се преминава, за да се достигне до файла/директорията.

**Релативен път** - Когато се използва релативен път Linux счита, че пътя започва от текущата директория (тази в която се намираме в момента).  
Например ако имаме директорията main, в нея имаме директориите dir1 dir2 dir3 и сме в /main/dir1, за да преминем от dir1 в dir3  трябва да използваме  `../dir3`

### Забележка
С `.` се означава текуща директория, а с `..` се означава предишната (родителска) директория.

## Команди за работа с файловата система
1. `pwd` - дава абсолютния път на директорията, в която се намираме в момента. 
2. `date` - дава ни системната дата
3.  `cd` - чрез cd сменяме директорията. Можем да направим това чрез относителен или абсолютен път до директорията.
-- `cd /home/students/student/aa`
-- `cd` без аргумент ни води към началната ни потребителска директория 
4. `ls` - тази команда без аргументи ни дава съдържанието на текущата директория (само имената на файловете). Също така, ако искаме да видим съдържанието на друга директория без да сменяме текущата можем да направим `ls dirpath`. 
Oпции, които ще използваме:
-- `-l` подрежда файловете в списък, като ни дава и повече информация за файловете. 
-- `-a` извежда освен всички файлове и скритите (скритите са тези с точка пред името си)
-- `-lh` извежда информацията за файловете в human-readable format

**Какво забелязваме като  изпълним ls -l** 

След като изпълним `ls -l` в първата колона се появяват правата за достъп на файла:

 - На първата позиция имаме `-` или `d`,  което съответно ни индикира, че това е файл или директория.
 - Следващите три тройки от символи, разделени с `-` съответно ни индикират правата за четене, писане и изпълнение за текущия потребител, групата, в която се намира и останалите потребители
